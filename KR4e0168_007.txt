# -*- mode: mandoku-view; -*-
#+TITLE: 少谷集
#+DATE: 2015-08-25 00:23:38.438909
#+PROPERTY: ID KR4e0168
#+PROPERTY: BASEEDITION WYG    
#+PROPERTY: JUAN 卷七
<pb:KR4e0168_WYG_007-1a>¶
欽定四庫全書¶
　少谷集巻七¶
　　　　　　　　　　　　明　鄭善夫　撰¶
　七言律¶
　　亭上¶
少谷峰頭草亭好清秋原衍争繁芬石上昌陽盡九節¶
笋根稚子皆此君放言何求了物意惱世不徹叅天文¶
平生最愛陶𢎞景青山百年怡白雲¶
<pb:KR4e0168_WYG_007-1b>¶
　　從扈嶼沿溪陸行抵義江陳職方留讌山中¶
扈嶼迤迤連紫臺瀬江曲曲罷喧豗漁人釣艇沿溪泊¶
野老柴門傍水開樹底巧通仲蔚宅𤣥中殊愧子雲才¶
南遊兼得酬佳節黄菊青山共舉杯¶
　　寄近夫黄門¶
憶自吳門再相見風波希闊兩年餘天邊此日歌鳳鳥¶
海上何時烹鯉魚巢父掉頭終已矣士元展足近何如¶
秣陵雲樹三千里未得從君賦卜居¶
<pb:KR4e0168_WYG_007-2a>¶
　　九日憶近夫¶
忽憶齊州殷給事經年不見使人來往時皂㡌真能落¶
此日黄花何意開南國眼深鴻鴈字暮雲天逺鳳凰臺¶
泰山梁甫輸心地報汝璚瑶清夢廻¶
　　泰陵¶
千林松檜鬱相廻永夜風生瀚海哀萬國昔曾瞻氣象¶
五雲空復䕶崔嵬古來鳳鳥長難至天上龍髯定不囘¶
苦憶焚香賜第日報恩真愧濟時才¶
<pb:KR4e0168_WYG_007-2b>¶
　　放艇¶
白龍江上放孤艇青草洲前乘早潮觀水欲窮滄海賦¶
看山虚憶白雲謡舟航惡少妨漁父風雪殘年淨獨苖¶
散地生涯轉疎濶南州人事已蕭條¶
　　金粟臺秋望¶
鼇峰烏石宛相對越王城中亦壯哉正堪乘興黄花節¶
况得消憂金粟臺斜日逺天寒鴈到緒風髙樹暮蟬哀¶
芙蓉冷落秋江淨故國驚心白髪催¶
<pb:KR4e0168_WYG_007-3a>¶
　　五日遊道山同宗吕木虚¶
仲夏五日簫鼓競薛老峰前舟可憐水下九龍江意逺¶
山廻五虎地維偏故情𦍒不遺髙適豪論能無屈傅𤣥¶
萬事糺紛人代裏聊為酩酊答風煙¶
　　小至¶
小至風煙催氣候南州雲物變乾坤城頭梅栁青春早¶
海上魚龍白浪昏萬事艱難悲故國三年戎馬閉柴門¶
小山梁苑多才子漢水襄陽猶隠淪¶
<pb:KR4e0168_WYG_007-3b>¶
　　白湖送陳比部¶
雲山悵望八千里兄弟相看十二年清路音塵長阻絶¶
白湖風雨重縈牽江梅古調當離思渚鴈春心亂逺天¶
金馬碧雞思共汝周南蹤跡尚茫然¶
　　夢出¶
少谷先生白玉&KR0426;秋風欲别小華隂傍人鸂鶒機初動¶
驚眼芙蓉花正深未有行藏關世道是何夢卜合人心¶
東山逺志誰驅使小邴官階自滯淫¶
<pb:KR4e0168_WYG_007-4a>¶
　　溪上即事¶
二月松花春欲深九溪石室晝長隂獨行罔兩還相避¶
並汎鳬鷖好自尋人事儻逢圯下履道情先寄廣陵琴¶
丹臺玉冊真㝠漠息影忘機漫陸沉¶
　　登厚坡鄭氏樓¶
溪上青楓髙十尋隠君樓閣晝隂隂未妨磬折隨人事¶
却為飛花動客心南靖祲氛征馬困北山風雨斷猿吟¶
鼇峰金粟茅堂在留滯王孫芳草深¶
<pb:KR4e0168_WYG_007-4b>¶
　　汎木蘭¶
木蘭山下陂水清南洋北洋風日晴慣乘舴艋中流穩¶
頗愛棠梨兩岸明石塹沙堤廻海勢鵁鶄鸂鶒亂春聲¶
漫向雲荘望莆口更從壺頂看滄瀛¶
　　嚢山留别黄後峰王蘗谷¶
莆城東畔嚢山逺黄子茅堂碧樹深千里獨尋雞黍約¶
九&KR0280;同寄水雲心僧前麋鹿看人慣春後桄榔委地隂¶
石壁題詩芳蘚合虎溪分手暮猿吟¶
<pb:KR4e0168_WYG_007-5a>¶
　　西園讌集座上得移字¶
烏山秀色平臨水中使園池事事竒斜日亭臺朱夏薄¶
晩風簫鼓畫船移魚驚舞䄂翻深浪鳥訝&KR0084;筵出下枝¶
金谷銅駝那比數幾回吟嘯憶明時¶
　　岊縣故城夜泊¶
井邑蕭疎角正悲河隍猶帶舊城陴大江夜氣繁星動¶
南國秋風落木遲長路且須防失足他家未肯但餔糜¶
欃槍滿眼公車少囘首東山有所思¶
<pb:KR4e0168_WYG_007-5b>¶
　　九日飲延平蕭氏莊¶
省郎園林秋色深今日何日此登臨廻溪魚鴈各自適¶
細路籐竹紛交侵可憐風草四方動不廢瓶甖終日斟¶
滿挿茱茰應佳節時危嵗華容易隂¶
　　答林貞孚且嘲作西湖東道主用韻¶
且喜郎君騎苑馬追攀無奈暮途遥柴門反鎻將疎濶¶
物態相看坐&KR0008;㵳萍水𦍒逄長至月蘭橈漫趂浙江潮¶
西湖載酒誰能爾斜日空聞吹洞簫¶
<pb:KR4e0168_WYG_007-6a>¶
　　越中¶
不周風動越王城天姥峰隂氷雪生黄道祲氛䨇闕暝¶
滄溟波浪一鷗輕西廵未返雲臺仗南顧猶煩瘴海兵¶
大事安危頼元老小臣茹草望昇平¶
　　㑹稽寄董太史文玉¶
太史東歸着錦衣白魚青笋傍庭闈十年芸閣春秋定¶
五月錢塘燕鷁飛乘興偶過安道宅憂時未息漢隂機¶
小舟嵗暮將行李報爾看山到㑹稽¶
<pb:KR4e0168_WYG_007-6b>¶
　　汎西崦宿光福寺¶
西崦山前飛白鷗東洙江上春事休已無梅花刺我眼¶
頼有太湖消客愁獨愛老僧眠水寺為尋芳芷歩汀洲¶
風塵豺虎匝江漢西望長安生隱憂¶
　　同夏赤城遊國清寺¶
侵曉布袍沿澗入黄蒿古殿雨濛濛頓能自拄蒼玉杖¶
便擬分眠紫極宫二子空筌霾草色五峰芳樹散雲容¶
春來病骨一杯足未植蓮花煙火中¶
<pb:KR4e0168_WYG_007-7a>¶
　　大風雪投宿赤城盧氏樓¶
朔雪邉風吹嵗昏赤城今去宿誰村孤城自照煙霞色¶
獨夜難招土木䰟短世客星真落落髙樓賔榻亦言言¶
天涯兒女催歸思勝子椒花非故園¶
　　至日長陵陪祀¶
長陵西接黄花鎮白雪蒼巖夜色遥隂殿衮龍猶在目¶
往時松柏已干霄總聞一怒風塵起想見千官遷次朝¶
悵極兩京興廢事小山何意起漁樵¶
<pb:KR4e0168_WYG_007-7b>¶
　　題金司宼芙蓉溪草堂¶
綿州城東涪江北芙蓉溪水逼髙寒人今未向草堂卧¶
花更何年駟馬看雲錦娟娟臨嵗暮白鷗欵欵並風湍¶
漢庭近事須君子黄髪髙歌承露盤¶
　　塞上¶
沙黄草白雲色寒漢主追兵青海灣後命連催羽林騎¶
前軍飛度玉門關南郊禮樂終難廢北狩旌旗何日還¶
李牧昔時惟自守暮年牧馬到隂山¶
<pb:KR4e0168_WYG_007-8a>¶
　　南郊改卜陪陳司馬視牲¶
南苑春風吹暮寒月華光湧紫芝壇上&KR0056;劍履中宵出¶
大祀牛羊隔歲看早報簡書囘萬乘竟何齋沐散千官¶
圜丘想像天威切沗列鵷行夾道觀¶
　　不見¶
年來不見孫明復布褐綸巾何處山長日著書元自得¶
早時譚劍有餘閒吳門霅水風塵上麟閣雲臺天地間¶
未返初衣重憶女釣竿何日共潺湲¶
<pb:KR4e0168_WYG_007-8b>¶
　　天寧寺送林德緒赴武當¶
襄陽使君今欲東優鉢花下行相逢西山爽氣祗自好¶
秣陵羽書猶未通征伐亂傳車駕出沅湘亦在風塵中¶
馮良乗馬如可棄傍爾南州桂樹叢¶
　　汪希周料兵淮楚¶
白馬清秋出上京勾陳光照亞夫營中原天子親提劍¶
南國樓船逺募兵消息秪愁千里草逋逃新恨九江城¶
漢家厯數元無極吳楚猖狂終自平¶
<pb:KR4e0168_WYG_007-9a>¶
　　曉入左掖¶
禁城萬木下蕭蕭海霧隂連金水橋七廟衣裳還紫¶
氣九重宫闕自丹霄喜聞行部風雲陣轉憶先皇鵷鷺¶
朝海内何人憂社稷邇來賢士困漁樵¶
　　長安¶
漁陽上谷古幽州王業千年易水流邉騎逺窺青海月¶
秦城長建白龍斿總愁關塞生多壘未道蕭牆隱百憂¶
日短時艱衰病旱幾回&KR0426;笏夢滄洲¶
<pb:KR4e0168_WYG_007-9b>¶
　　冬日遊翠微至香山晩歸更酌湖上¶
日暮羣山生彩霞草黄湖白見天涯關河北繞皇輿壯¶
胡隴西連狹道斜共愛樓䑓穿錦樹兼看鳬鶩亂晴沙¶
南冠未遂滄洲計榔葉鷗羣近釣槎¶
　　順門曉直¶
城上清鐘散御墀曙鴉聲動萬年枝天廻閣道星辰逈¶
雲捧乾清歲月遲内省尚承東闕㫖從官稀見早朝儀¶
羈孤愁斷周南目仙仗新傳到具茨¶
<pb:KR4e0168_WYG_007-10a>¶
　　雪中遊報國寺¶
雪裏經過報國寺燕京氣候欲冬深樓臺近引山河色¶
風日初含松檜林並擬散愁聊出郭那堪痛飲益沾襟¶
南廵輅馬今何處百萬貔貅行路心¶
　　南宫對雪¶
南宫雪深朝未稀氷㕔映日還輝輝天寒野鳥濕不下¶
風急靈鶴今何歸袁安閉閣自進退揚雲著書猶是非¶
束帶栖栖豈余志數年朝士俱戎衣¶
<pb:KR4e0168_WYG_007-10b>¶
　　人日¶
人日堂階春雪飛齋居閉門生事㣲仙家栢葉那復有¶
燕市椒花仍自違久病坐看時序轉倦遊漸覺故人稀¶
閩山越岫堪攜枝猶向風塵緇敝衣¶
　　送徐登州問¶
爾今出守東牟國余尚依依鵷鷺羣宛洛竟縣髙士榻¶
瑯琊真待子虚文沙門瑶草秪何日海市珠宫空暮雲¶
只恐飛帆逐仙去蓬莱迢逓不相聞¶
<pb:KR4e0168_WYG_007-11a>¶
　　漫興¶
龎公擬向鹿門隱元亮翻為孺子謀千里青山妨墨綬¶
幾年滄海弄漁舟堞樓日斷風沙暮省樹天廻關塞秋¶
嵗晩朝班終觧去偶耕隨地得巖丘¶
　　贈夏公謹¶
芳洲桂樹好自攀山人未歸鵷鷺班天香暗結黄金粟¶
嵗嵗飛花霄漢間煙霞秪弄丘園色風雨長過龍虎山¶
草碧淮南定憶汝雲臺錦石喜人還¶
<pb:KR4e0168_WYG_007-11b>¶
　　南歸過姚氏園¶
雲霞深䕶芳樹村門巷隂連流水源童子青衿應賔客¶
丈人黄髪對丘園池間鸂鶒囘翔好沙上蘼蕪空翠繁¶
濩落新從栗里去問予松菊舊柴門¶
　　上妙髙臺¶
雲海冥冥望不廻鯨波東蹴巨靈開中天樓閣虚無裏¶
南國風煙江漢來世短動經多事日愁長况上望京臺¶
白門金鼓維揚卒落日空傳黄竹哀¶
<pb:KR4e0168_WYG_007-12a>¶
　　汎舟遊宜興山水將入張公洞柬杭氏兄弟¶
尋仙直探山水窟脱屣何須書畫船逺岫髙雲行落日¶
平蕪大澤失炎天總聞蔣詡求羊逕未分嵇康服食緣¶
翠幘平生最浩蕩來遊五嶽頓能便¶
　　西湖過孫山人舊隱昔曽與太初用賔月下歩六¶
　　橋令僧人弄笛嘯歌為和回首往事黯然陳迹矣¶
荒迷更踏西湖路露舄雲裳空六橋涕淚翻悲竹林宴¶
笛聲月色傍中宵醉歌亂詫魚龍出此地爭傳麟鳳標¶
<pb:KR4e0168_WYG_007-12b>¶
今日孤山最孤寂梅花桂樹頓蕭條¶
　　讀太初潯陽歌¶
青春寄我潯陽曲長路思君鸚鵡洲此日江湖須逺志¶
浮雲西北有髙樓嵇康竟少神仙分尚子仍牽兒女憂¶
居洛何曽定蹤跡終南渭水入鄉愁¶
　　訪遂初宿南髙峰下¶
天末逢秋驚客心只看商意動髙林修篁細葉迎風亂¶
翠栝繁條傍石隂江上釣緡青眼底年來淨葉碧山深¶
<pb:KR4e0168_WYG_007-13a>¶
東歸喜有王摩詰輞口柴門許獨尋¶
　　登御校塲下望故宫¶
萬峰雲木鬱蒼蒼古壘仍存閲武塲南渡關河䨇眼盡¶
中原風物百憂傍尚傳草莽開黄屋想見龍蛇繞御牀¶
往事只今俱灑淚兩階干羽意何長¶
　　勝果寺秋懐¶
山寺行逢紅槿花江南風物望中賖棘雲蘿月同秋思¶
鴻鴈鶖鶬亦嵗華多病茂陵仍去國長貧杜曲尚無家¶
<pb:KR4e0168_WYG_007-13b>¶
白袍黄㡌從吾好歸去滄洲問釣槎¶
　　秋夜偕應天彛黄宗賢宿靈巖天柱峰大雷雨作¶
日落風廻天柱隂峰前雲木正蕭森古堂衾枕秋燈浄¶
永夜雷霆山雨深漠北不聞麟鳳信海濵空寄蕨薇心¶
結廬欲擬南陽卧抱膝長歌梁甫吟¶
　　鴈宕山中¶
丹崖側疊窺欲頽拊石捫蘿鳥道廻滄海客心長自逺¶
錦溪秋色是重來靈湫水激風雲濕昧谷春生鴻鴈囘¶
<pb:KR4e0168_WYG_007-14a>¶
更上南山望䨇闕葱葱雲氣䕶蓬萊¶
　　謝安石¶
江左爭傳謝傅風蕭條猶記薜蘿叢東山第宅遥相問¶
青海音容逈不同目斷中原深戰伐天囘淝水失英雄¶
最憐棊墅荒蕪甚獨望新亭意不窮¶
　　九日登釣臺¶
冨春山下嚴陵瀬九日風光興不違白石滄波元自好¶
鳴鷖飛鶩早知歸南陽文叔求賢逺相府侯生識面稀¶
<pb:KR4e0168_WYG_007-14b>¶
王業帝謨俱莫問百年江海有漁磯¶
　　雨後登天遊觀¶
幽探尚愛天遊觀石磴髙盤松栝林鶴馭虹橋今斷絶¶
黄冠紫屐此登臨千峰雨過𤣥冥濕列洞雲囘元氣深¶
便欲垂綸釣魚石鸕鷀立滿九溪潯¶
　　夜訪建溪歸宗巖宿聼泉閣¶
葛巾隨地留芳跡翠壁清林把燭行山接幔亭多紫氣¶
夜來蓬閣動泉聲名都合有滄洲勝冬日還知桂樹榮¶
<pb:KR4e0168_WYG_007-15a>¶
白首子真終不改看雲坐石得吾生¶
　　贈林中丞¶
矯矯中丞三輔賢投簮滄海意猶仙髙冠大帶囘蠻俗¶
緑醑黄花照暮年勲業不談延慶役兒童唯唱太康篇¶
紛紛授簡梁園客未道枚生賦獨傳¶
　　歲晩入鳳陽山治田¶
幽棲已傍鳳山遠長日看雲意獨深溔溔海濤喧永夜¶
冥冥蘿月散青林田園春近存生事鵰鶚天髙寄遠心¶
<pb:KR4e0168_WYG_007-15b>¶
避地休歌飯牛曲驚風落木歲方隂¶
　　寒食與木虚登屴崱峰遂餞公衡¶
絶頂天風雲亂飛海門髙浪近春衣霸圖王氣東南盡¶
堯韭秦花天漢稀此地賞心惟汝共萬方愁目欲何依¶
要知寒食山中意萍葉江湖幾是非¶
　　黄明甫憲副欲到湖上¶
江鳥江花俱眼明乗春驄馬報江行閉門秪分煙霞累¶
撫世今看意氣横海上夢囘陳子榻天邊樹遶越王城¶
<pb:KR4e0168_WYG_007-16a>¶
便須傍竹開三徑拄杖停雲望友生¶
　　新營青埜堂未就簡髙傳二子¶
青埜經春營白扉竟須録事草堂貲蕭蕭桂樹鷦鷯急¶
淼淼茭湖鸂䳵飛絶塞閉門時欲暮小山招隱意應遲¶
遺榮秪好修竒服蕙帶雲冠上素衣¶
　　讀維新録¶
日下金雞出絳鑾皇皇天語萬方看喜聞聖主興周道¶
竟使蒼生起謝安雲捧翠旂含五色草生屈軼指羣姦¶
<pb:KR4e0168_WYG_007-16b>¶
早時抱志投&KR0426;客獨向滄溟把釣竿¶
　　後秋興三首¶
御樓春霧晝漫漫雷壓霆奔霄漢間涕淚翻傷以死諫¶
風波誰分得生還山中介子終辭爵嶺表唐&KR0056;已賜環¶
北望星河今有象幾回滄海夢朝班¶
江湖霄漢不相聞獨拊龍泉看斗文燕雀豈知鴻鵠志¶
鳳麟終遁羽毛羣閉門春事生黄葉去國秋山長白雲¶
傳語元豐舊遷客好將王道輔明君¶
<pb:KR4e0168_WYG_007-17a>¶
龍起襄陵漢水清風掀雲掲動神京一時&KR0056;相收耆舊¶
萬國衣冠接聖明戀闕重懐和氏璧防身驚絶楚臣¶
纓致君堯舜羣公在短褐長鑱意自平¶
　　卜居懐林待用司空¶
卜居為愛龍山好薜荔隂連湖上村海日帆檣動書牖¶
天風鵝鸛到柴門清時定許潛夫遠散地還知静者尊¶
聞道平生謝太傅東山卧席未教溫¶
　　秋日湖上懐舊游¶
<pb:KR4e0168_WYG_007-17b>¶
湖上羣花開未休茅堂夐結湖水頭青天舉目鴻鴈至¶
白日閉閣琴書幽正愁鵝鴨惱隣舍不見親朋經某丘¶
滄江遲暮好自去斸雲弄泉銷百憂¶
　　青埜堂石傍植菊花冬日盛開¶
青埜堂西湖石畔厓菊花繁明暮年乾坤正色黄如此¶
丘壑孤懐爾最賢秪許菌芝同逺地不爭桃李媚陽天¶
上林氷雪愁無頼三逕時開向日邊¶
　　葉六罷戍潮陽歸話湖上¶
<pb:KR4e0168_WYG_007-18a>¶
爾戍潮陽相見面經年别我草堂遊瓦盆棊局青林在¶
菊蕋鷗羣舊國秋莫倚口談三尺劍要知身是一虚舟¶
芙蓉薜荔山人服隨地相携意氣投¶
　　野興¶
龍首橋南湖水北幽居細擬輞川中青霞返照流孤榻¶
白鳥卑棲並一叢弄筏取魴隨稚子接觴爭席任隣翁¶
年來混迹漁樵下賸有銅鞮伯氏風¶
　　聞執之侍御赴闕追送不及¶
<pb:KR4e0168_WYG_007-18b>¶
名巖擬共花時見渺渺芝田空復情繡斧春當霄漢立¶
彩帆今傍斗牛行南州煙水還徐穉京洛風雲逐馬&KR0056;¶
日暮滄江相失後可無獻納慰平生¶
　　答黄應期太常¶
聞君未罷滄溟釣余復歸耕綿上田江東落日淹多夢¶
燕市殘盃空昔賢悵别喜承縣榻問離羣那寄卜居篇¶
越城西望無千里乗興還廻何處船¶
　　答方思道¶
<pb:KR4e0168_WYG_007-19a>¶
菖蒲龕下東林宴當日招携意未疎羡汝能騎隴雪馬¶
嗟余真釣武溪魚藥欄芝榻三年别薊野邢陽萬里書¶
重沐清辭報叢竹茂陵端遣臥相如¶
　　林樗翁舍余草堂以詩見貽病不能候次韻作答¶
鼇頂峰廻雲霧光少㣲來照浣花堂十年城府新相避¶
三逕松筠故自荒問道向迷襄野北移家今在漢隂傍¶
方山耆舊偏憐我只道相如病更狂¶
　　釣臺用孟浩然韻¶
<pb:KR4e0168_WYG_007-19b>¶
釣臺東接峽江流臺上平臨歐冶州豪客乗風時有賦¶
海翁無事自忘憂中原目斷冥鴻路落日愁生芳杜洲¶
歲晩煙波浩無極鸕鷀鸂鶒傍人遊¶
　　秋日病懐¶
南州木落歲蕭蕭薊野風煙萬里遥病後客心惟藥物¶
秋來人意滿雲霄平沙鴈帶三湘雨横浦帆歸八月潮¶
揺落應悲楚公子不將舊業付漁樵¶
　　登臺¶
<pb:KR4e0168_WYG_007-20a>¶
江草幽幽江燕囘感時頻上望燕臺天髙西北神京在¶
鴈落東南朔氣來豹谷水田聊自給龍陽橘樹未應栽¶
君王近著唐堯德巖壑全生是櫟材¶
　　送歐陽崇道入覲¶
年來苦閲循良傳别路看君意轉長颯颯秋風吹岊水¶
娟娟菊蕋傍重陽中原目盡鳳麟出南國車前烏鵲翔¶
莫學武原陳仲舉只將懸榻報君王¶
　　九日登髙葢山憶舊遊¶
<pb:KR4e0168_WYG_007-20b>¶
此日經過髙葢下忽憶去年高葢峰秪見黄花似往日¶
那堪衰鬂向秋風煙霞不斷重陽路勲業猶疑三逕松¶
舊國蕭條歲復晏布袍芒屩意何窮¶
　　歲暮懐戴郭二蘇州¶
經年不寄吳都賦文藻風流孰女如作客總飛青玉舄¶
埋名翻受錦嚢書中原風物囘秋夢東海龜龍款使車¶
儻及桐江舊釣侣明時甘守越溪魚¶
　　李忠定祠¶
<pb:KR4e0168_WYG_007-21a>¶
千秋祠廟對樵溪丞相愁時日向西江漢已浮龍馬去¶
風塵遺恨鷓鴣啼傷心北狩誰相問極目中原他自迷¶
三疏留君見東澈人情天運苦難齊¶
　　次夕峴江聞笛贈林德敷熈載父子¶
峴水橋西秋欲社追尋仍泛月邊船短簫長笛悲相語¶
錦樹滄江絶可憐交遊自識茅容早子壻誰當黄幹賢¶
此夜星河未堪别眼中閩楚各風煙¶
　　秋日偕諸子遊鼇峰¶
<pb:KR4e0168_WYG_007-21b>¶
鼇峰天畔登臨去雲木新開平遠臺落日山城生海氣¶
中原風物送秋哀一時賢士俱傾葢滿地萍踪笑舉杯¶
梁國鄒枚豈吾事竹林嵇阮是仙才¶
　　木蘭陂謁李長者祠¶
木蘭山下誰作陂將軍灘頭功已虧滄海未銷錢女恨¶
路人惟誦李侯碑秋深極浦生寒水神至靈風滿素旗¶
江漢湯湯吾力薄祠前立馬意應遲¶
　　贈汪希周太守¶
<pb:KR4e0168_WYG_007-22a>¶
憶並先朝戊巳年雪堂文酒日聨翩燕關舊侣嗟誰在¶
閩海浮槎羡女賢鄉信風煙連楚粤宦情冠劍動山川¶
郡齋今復虚懸榻何地看雲更黯然¶
　　赴白下黄田道中作¶
稍喜移官向白門春湖聞接灞陵園經旬肺病形容變¶
千里鄉愁夢寐繁耿耿星河涵遠水冥冥氛祲散中原¶
廿年漢署成何事翻向青山斷客䰟¶
　　建州逢蔡霞山¶
<pb:KR4e0168_WYG_007-22b>¶
鼇頂歌鐘東郭宴舊盟囘望思何窮音塵豈説三秋隔¶
鬂髪知堪幾度逢滿地江湖催汎梗極天雲霧滯冥鴻¶
休論十六年前事愁絶關河涕淚中¶
　　冬日飲陶園¶
細霧濛濛千竹林名園錦樹歲將隂主人愛客車馬過¶
竟日聞歌尊爼深幾朶菊花猶掩映一羣鸂鶒故浮沉¶
登臺忽聼鳴臯鶴九萬雲天識女心¶
　　憂¶
<pb:KR4e0168_WYG_007-23a>¶
擬將新句詠銷憂詠罷重増䨇涕流柱下朱郎成永别¶
江東黄尉竟何求青袍事業悲三試畫省風煙感四休¶
揺落江山客途裏石門修竹夢林丘¶
　　臥病¶
臥病困頓安足悲武夷秀峰虚翠微閉門伏枕費日月¶
問醫尋方多是非羈孤賴有任安好薦㧞恐為山公違¶
形容變化已如此荷衣草榻吾去歸¶
　　元日平安道中¶
<pb:KR4e0168_WYG_007-23b>¶
元日誰家藍尾香客身多病更殊方每看兒女暫相慰¶
不見梅花頻欲狂揚州舉目風景别平安發舟氷雪妨¶
春光羞澁可腸斷况乃兵亂賸悲凉¶
　　書望¶
陟彼阿丘望欲迷美人何處不勝悲舟中日月忽寒暑¶
道上音塵但鼓鼙揚水湜湜聊濯足終風獵獵故吹絺¶
行藏未定慿誰卜力盡蒼茫有所思¶
　　懐金山文殊用前人韻¶
<pb:KR4e0168_WYG_007-24a>¶
金山蘭若昔曾遊尚記松針滿地秋竟日馬蹄山雨駐¶
一時詩句野僧求行藏笑我逃三昧詞翰真誰僣上流¶
傳語逺公須結社王郎無復夢刀州¶
　　秋夜¶
七月欲盡天氣清殘月未上江猶明流螢渡水不一㸃¶
𤣥蟬咽秋無數聲獨客尚未送貧賤四方况是多甲兵¶
立罷西風夜無寐吳歈嫋嫋感人情¶
　　送太白山人觀海¶
<pb:KR4e0168_WYG_007-24b>¶
長江天風吹歲暮送子東去浮滄瀛三韓波濤光怪出¶
孤山松檜蛟龍鳴區中馬背豈心事鳬舄鶴瓢非世情¶
明年期我坐日觀若木照地春相迎¶
　　過方山人隱居¶
金華山下空結菴金華山人愛終南未聞造父得朝十¶
却道狙公能莫三予苦揮塵上素服爾何秣馬向黄龕¶
曲轅散木願自保漫為犧樽悲杞楠¶
　　九日與倪宗正祝鳴和登觀星臺¶
<pb:KR4e0168_WYG_007-25a>¶
秋盡繁隂苦不開散愁無計一登臺日邊閶闔紅雲動¶
塞上風沙白鳥來秦分正當秋氣盛鴈門未見玉音囘¶
百年與爾同羇旅九日同歌黄竹哀¶
　　答祝鳴和¶
一落滄洲懶性便苦吟何有八哀篇美芹但取隣人笑¶
小草猶慙官長憐白日嘯歌聊自慰赤霄勲業尚茫然¶
攜琴載酒忘憂得不愛牀頭三日錢¶
　　夀日成禮奉天門¶
<pb:KR4e0168_WYG_007-25b>¶
初日鴉啼宫樹林奉天髙殿氣駸駸衣冠况值千秋節¶
犬馬真懸萬國心白羽書來兵未解黄河水落歲將隂¶
龍斿鳳輦關山道邊事辛勤風雪深¶
　　歲晩¶
鴈去隂山白草生六邊風急翠華行𤣥冥天外連霜雪¶
上谷年來厭甲兵萬古風雲終不减三吳財賦已無征¶
漢家未罷輪臺役歲晩迢迢江海情¶
　　彭城避地¶
<pb:KR4e0168_WYG_007-26a>¶
朔水薊門誰問津洪河波浪眼中新孤舟此夜山城雨¶
短劍長年驛路塵鄭老有官無飽飯杜陵多難每依人¶
飛書近報齊梁破何地江湖托此身¶
　　夏朝同顧九和侍講湛次泉編修應元忠吉士汎¶
　　舟出西崦遊太湖¶
西崦山前逢首夏與君一笑共扁舟已無梅花爛刺眼¶
頼有太湖清散愁晴日菰蒲鵞鸛下遠風波浪魚龍遊¶
酒酣忽憶鴟夷子長日挂帆天漢流¶
<pb:KR4e0168_WYG_007-26b>¶
　　宼至¶
白日淮陽飛羽書浪翻鯨駭振江湖六飛聲斷天狼宂¶
七郡功虧銅虎符即見縣金募丁壯更聞空國補軍輸¶
君王不刓封侯印秪事江南未獻俘¶
　　病起送方思道¶
問君何日棲武夷送君出門䨇淚垂三春伏枕自氣候¶
一朝出郭空華滋知他濁酒有誰共折此垂楊不自持¶
滸墅關頭聼人語盗賊滿地將何之¶
<pb:KR4e0168_WYG_007-27a>¶
　　吳閶¶
萬木蕭蕭河漢秋吳閶斜日獨登樓眼中未黍茅茨怨¶
海上風塵笳鼓愁一命未忘青𤨏闥幾時還問白蘋洲¶
燕然銅柱男兒事謾倚青萍看斗牛¶
　　秋興¶
梳頭出門秋滿溪蓼花無數明太堤堤邊桔橰獨婦女¶
海上羽箭多男兒中原已失尚方劍南國全看飛將旗¶
青草沙頭有消息天未悔禍人焉為¶
<pb:KR4e0168_WYG_007-27b>¶
　　狼山聞㨗¶
龍驤百萬向南征水陣堂堂赤幟横旋報狼山歌小海¶
喜看元帥是書生連年江漢傷多事此日朝廷念太平¶
漢戍秦疆俱鄙陋須將四海作長城¶
　　至日¶
白日冉冉復南至闔閭城西客未歸山中桂樹歲月晩¶
石上梅蕋園池非白鳬雨雪為誰急黄鵠天風終自飛¶
安得垂衣歌帝力坐分滄海釣魚磯¶
<pb:KR4e0168_WYG_007-28a>¶
　　送太初觀海¶
天風䬃䬃吹歲暮汝今復欲東南征太江波浪蛟出舞¶
滄洲歲月芝長生水經地紀足勝事鳬舄鷺瓢非世情¶
洪河雪後㑹相憶我在蓮花峰頂行¶
　　十三夜玩月¶
粤南秋色復欲暮城東閉門歲載隂清霜上鬢豈春事¶
明月在天關客心水昏魚龍已浩蕩木落桑梓亦蕭森¶
杜老中年更愁思猿啼來往巴渝深¶
<pb:KR4e0168_WYG_007-28b>¶
　　天末逢故人¶
不耐秋風揺落後與君把袂看飛蓬關山無地干戈息¶
江海何年笑語同歲晏栁條那忍折天涯車轍尚難通¶
蕭條更問桑乾路目斷園陵煙霧中¶
　　聞孫山人在西湖水寺¶
吳門往日聼談𤣥塞鴈江魚動隔年聞爾獨居水西寺¶
與誰同泛六橋船魚翻荇帶錦不亂鳥下蘼蕪青可憐¶
擬把郫筒共梅蕋兼程定得小春天¶
<pb:KR4e0168_WYG_007-29a>¶
　　嵗晏懐近夫¶
不見殷郎又一年每憑䰟夢到青田成家文學人皆仰¶
為邑風流世共傳嵇吕豈辭千里駕桃哀真結此生緣¶
孤山雲物負殘臘鴈宕煙霞愁遠天¶
　　白下訪方山人¶
山人不是方外客十載江湖桑苧悲豈為飢寒歴辛苦¶
坐教詞藻歘瑰竒南征却道如司馬老去終傷失惠施¶
白下風煙得見否憶君長誦考槃詩¶
<pb:KR4e0168_WYG_007-29b>¶
　　孤山寄太白山人¶
為問山人孫太初交情歲晩莫教疎孤山梅萼春相惱¶
滿地松苓日自鋤江夏肯容禰處士茂陵初臥馬相如¶
知君不廢苕溪釣書帛能無寄鯉魚¶
　　天竺¶
旬有五日不出戸䦨風伏雨寒蕭蕭偶爾尋僧入三竺¶
多方索梅窮六橋黄精紫蕨亦自飽瑶草璚花還見招¶
旌旄滿山江浪惡腐儒解組為漁樵¶
<pb:KR4e0168_WYG_007-30a>¶
　　歲暮入江郎山訪周山人¶
江郎三峰開畫屛上有朗朗處士星修淵將到壺丘子¶
憤世却續南華經松間相信鶴一隻洞口長生芝數莖¶
釣渭耕巖不違志乗桴余亦下滄溟¶
　　人日¶
病起獨吟溪上樓煙波雲木共悠悠細斟栢葉酬人日¶
漫嗅梅花憶隴頭天遠美人長在望路危春色未銷憂¶
南行故國柴門逈擬把綸竿伴白鷗¶
<pb:KR4e0168_WYG_007-30b>¶
　　八月二日¶
曲巷疎籬小院幽荒村獨夜竹桐秋星河正值銷魂地¶
鴻鴈還過何處樓臥病豈堪聞木葉息機猶自着羊裘¶
碧霄萬里風雲氣起凭危䦨歌四愁¶
　　得思道書¶
伏枕忽傳車馬使攬衣迎問已沾巾開緘蕭颯見汝面¶
囘首蒼茫任此身司馬著書長抱病黔婁為道不辭貧¶
滄江冷落梅花晩獨抱遺芳向遠人¶
<pb:KR4e0168_WYG_007-31a>¶
　　答近夫思道¶
憶昔三吳共臨眺上山不用杖藜扶只今臥病難行立¶
聞爾加飱定有無千里音塵䨇涕淚萬方憂患獨泥塗¶
蠻煙朔雪催人事愁對城南鵞鴨湖¶
　　登道塲絶頂用太初韻¶
峰頭獨立雲霧飛天畔風廻蒼玉扉深林日落豺虎伏¶
横江浪高舟楫稀舉目中原望不極側身滄海愁依依¶
峴山霅水秋意動故園幽事行當歸¶
<pb:KR4e0168_WYG_007-31b>¶
　　秋興七首¶
閶闔風吹庭樹柯乾坤西北尚提戈舊京芳草秋猶積¶
絶塞浮雲今柰何不耐隱憂侵白髪竟將吾道付滄波¶
碧雞金馬非前日獨倚江樓聼棹歌¶
湖上清霜浄栁條南天九月氣蕭蕭歲寒蘭芷將無變¶
日暮豺狼逈自驕三輔尚淹王景略北庭終數霍嫖姚¶
風煙着處堪疎濶白水青山每見招¶
且喜鎮兵收楚蜀十年戰伐可勝情誰家寡婦哀初散¶
<pb:KR4e0168_WYG_007-32a>¶
萬國秋笳咽未平秪見帝恩優赤縣稀聞官府念蒼生¶
請看咫尺輪臺詔今日蠲除征又征¶
釣臺南畔萬家墩昔日豪華天下聞石首槎頭爭水陸¶
綺衣朱袖照乾坤年荒禮樂今何有日短麤豪空復存¶
破㡌蕭蕭江海客側身玩世欲忘言¶
强隣牧馬下隂山西塞諸軍永不還萬里角聲悲歳暮¶
三邊烽火直函關浸淫已入襟㗋裏桴鼓深防霄漢間¶
聞道凶門屢推轂總戎何日斬樓蘭¶
<pb:KR4e0168_WYG_007-32b>¶
黄河南岸消息微甘肅寧夏邊人非清秋古戍軍需闕¶
白日西山餉道違警急大庭修馬政承平禆將玩兵機¶
願將干羽收金革莫令漁樵著鐵衣¶
南州臥病聊卒歲東山草堂難去歸行年三十鬂已改¶
有懐突兀時多違白湖鷖鷺風波亂畫省冠袍日月非¶
人事天機更消息狂歌清淚滿荷衣¶
　　登無諸城南樓¶
越王城東江欲濤越王城上烏山高亢龍愁雨久在野¶
<pb:KR4e0168_WYG_007-33a>¶
病鶻憐風空解縧西望佳人息環珮南來樂土避弓刀¶
園葵一飽那可得今日登樓心獨勞¶
　　歲晏答王時行¶
越王臺下草堂隂萬夀橋東流水心天畔風雲新歲晏¶
霜前梅栁故園深黄巾亂後只茅屋白社歸來無橘林¶
揺落最憐王水部近時生理戴朝簮¶
　　病起歩西禪¶
一春伏枕鶯可憐病起野池明白蓮偶爾梳頭出城郭¶
<pb:KR4e0168_WYG_007-33b>¶
便應看竹到西禪天晴求食鳥雙下日午閉門僧獨眠¶
明發螺江有行役紅塵白鴈異風煙¶
　　亭子¶
遲清亭子對群峯地逈能招萬里風八月商聲疏病葉¶
滿城暝色起寒蛩身孤舊國翻成客世短長年是惱公¶
擬把衰容向山月嬋娟猶在亂雲中¶
　　白鶴嶺¶
白鶴嶺頭春惱人暖風吹落小烏巾紅英照眼相與媚¶
<pb:KR4e0168_WYG_007-34a>¶
碧草㑹心難重陳稍喜小樓臨海岸擬乗輕艓上河津¶
石梁南去煙波濶渤澥何時起釣綸¶
　　鼇嶺¶
鼇嶺飄飄理巾舄天風北來吹鬢毛土花石黛自成錦¶
松枝海水相為濤空門閉雲春寂寞山鬼嘯月夜蕭騷¶
清齋白飯正着我蒲團坐嘯求吾曹¶
　　送陳國英侍御還莆兼懐素翁¶
歲晩長途未息機羡君巾舄已南歸斷鴻江海看仍遠¶
<pb:KR4e0168_WYG_007-34b>¶
短鬢風塵覺漸稀肺病竟須金鼎藥時難眞想芰荷衣¶
木蘭陂水深魴鯉欲傍雲翁舊釣磯¶
　　大湖汎舟登弁頂¶
湖上菰蒲秋映空絳樓紺殿俯龍宫鐘聲下接馮夷鼓¶
木葉深回罔象風吹笛擬從蓬海去揚舲疑與渼陂同¶
渚苕沙鶩太無賴我愛南山芳桂叢¶
　　秋日南屏山中¶
清秋草閣同杯酒歩屧看山幽思多雨外暝煙留不散¶
<pb:KR4e0168_WYG_007-35a>¶
江間飛鶩静相過殊方交友情偏厚頻歲憂時鬢已皤¶
白幘歸來還自慰雲臺石室定如何¶
　　三月晦陪顧未齊侍講湛甘泉編修應元忠吉士¶
　　遊太湖龍塘舟中¶
龍塘漪漪近太湖湖上之水明菰蒲雨餘鷗鷺清湍淨¶
日晏牛羊滿地鋪每羡鱸蓴憶張翰未因鰕菜學陶朱¶
兵戈愁疾侵尋久擬此卜築寧吾軀¶
　　九月劉蘇州携酒過寄寄堂席上作¶
<pb:KR4e0168_WYG_007-35b>¶
今辰何辰我對酒爛醉却為劉蘇州佳肴佳樂見君意¶
美境美人忘我憂百年清話肺腑露三江長望風烟流¶
出門高下遠天淚去燕來鴻何所求¶
　　暮春遊望¶
陽山西陂野水肥東風冉冉吹芳菲越姬蕩舟入遠浦¶
吳儂荷鍤談落暉茅屋桃花亂㸃㸃樹枝黄鳥亂飛飛¶
蘇州病客憐汝切明朝杖藜春事違¶
　　宼至二首¶
<pb:KR4e0168_WYG_007-36a>¶
延陵昨夜飛羽書吳人今日盡移居江隂室廬半成燼¶
京口士卒多為魚不知貔虎為誰用只恐豺狼乘我虚¶
向者山東只數騎將軍何事更趦趄¶
　　其二¶
山東羣盗睨東吳吳下倉皇急遠圖但見懸金募丁壮¶
不知賣屋補軍輸屢聞天上新頒爵猶有江南未獻俘¶
昨夜中庭弧矢没自憐病骨轉成癯¶
　　答近夫九日見寄¶
<pb:KR4e0168_WYG_007-36b>¶
殷郎懐抱向誰開我亦迢迢江上臺塞鴈未逢還歩月¶
籬花縱好嬾持杯龍山落日惟黄土虎阜西風漫綠苔¶
一覽黑貂驚歲晩暝傳霜下夜砧哀¶
　　九日對酒不登高¶
今年九日長洲苑忽憶去年西楚鄉連山烽火不改色¶
揮淚故人天茫茫且須舉盞媚芳菊豈敢登高望遠方¶
此日明年復何處可堪廻轉杜陵腸¶
　　喜得家書¶
<pb:KR4e0168_WYG_007-37a>¶
無數羈愁此夜窮各天相慰重題封中原氛祲三千丈¶
故國煙霞百萬重伏枕未容蝴蝶夢加餐合紀鯉魚功¶
幽燕十月風霜惡季子貂裘不受縫¶
　　至日馬上¶
白日冉冉復南至闔閭城西客未歸觀臺雲物舊色相¶
靈源芸荔新芳菲凄凄風雪我乘馬渺渺烟霞他采薇¶
亦欲掉頭東指海芙蓉三載未成衣¶
　　溪上¶
<pb:KR4e0168_WYG_007-37b>¶
南岸村邊好放船早春風日淨涓涓風吹錦水文章見¶
日射金沙色相鮮匝匝碧山圍矮屋輕輕白鷺掠晴川¶
細詢民瘼非前度猶喜溪光似昔年¶
　　駕出北平¶
桑乾西路帶楊河萬乘三秋躍馬過雷澤釣絲天上應¶
瑶池雲氣暮來多茫茫禹貢真不有款款祈招亦奈何¶
幕下少年俱貴達袖中長鋏謾悲歌¶
　　早發臨安¶
<pb:KR4e0168_WYG_007-38a>¶
𤣥隂早發臨安縣遠道真尋何處山一夜雨聲驚木葉¶
幾年雲氣望函關赤雲近在風塵外黄鵠高飛霄漢間¶
聞道襄城迷七聖中原囘首淚潺湲¶
　　二月晦日發滹沱¶
二月晦日暄氣寒滹沱水深舟楫難已携家室情復惡¶
况憶兄弟鼻俱酸白鴈一䨇杳然去黄鵠數年離哉翻¶
幽并氛祲只昨日客子胸臆何時寛¶
　　夏夜仲鶡過草堂¶
<pb:KR4e0168_WYG_007-38b>¶
炎天鬱鬱氣若焚都城兩月不出門豈無故人少惠愛¶
秪有吾子來頻繁野老開心出文字拙妻作意蒸雞豚¶
雷陳風流世所羡與爾結契為弟昆¶
　　贈高二十二宗吕¶
早向滄江去不疑麄豪翻笑鋭頭兒禰衡材大公卿妬¶
原憲家貧九百辭顛倒衣冠成古制招呼風雪有新詩¶
鰲峰石室藤蘿外欲採璚花報汝知¶
　　朱蕩南太守遣杯茗過鴈山奉酬¶
<pb:KR4e0168_WYG_007-39a>¶
蕩南杯榼走重盤正我看雲初出關車馬忽傳青鳥信¶
風煙一佇白龍山聞知湖口舟長借每到花時釣末還¶
萬事忘機猶汨没羡君安穩弄潺湲¶
　　同畱克全丁文範董文玉西湖泛舟遂歷湖上諸¶
　　山¶
天畔雲煙清不了仲春風日淨巾袍春坊能事稱杯斚¶
刺史風流擁節旄青栁歲時臨澤國白鷗早晩到江臯¶
西湖野意元相識拄杖中流興自豪¶
<pb:KR4e0168_WYG_007-39b>¶
　　西湖同李水部孟玉詹進士泮¶
春城萬水散晴湖南北高峰相對孤雨後舟航分氣象¶
年來心跡落虚無只妨魚鳥催人事不厭菩提混世途¶
小折梅花携二子竟無秀句弔林逋¶
　　中秋京華玩月¶
上谷諸城紫氣通輝輝星月自離宫關山萬馬黄陀北¶
殿闕三秋白露中大將此時須縛虎侍臣何地合從龍¶
繩樞甕牖長消息愁絶京華鼓角風¶
<pb:KR4e0168_WYG_007-40a>¶
　　送惟可還三衢¶
昔年相逢胥水秋今日重在閩山陬中間䘮亂真憐汝¶
南鄙音塵不散憂别後山陽頻弄笛花時荆楚一登樓¶
旄頭尚直天西北何地巾車各自由¶
　　昔余北征太初至自湖州送余至姑胥吾惟可至¶
　　自三衢送余至檇李不二載間相繼下世重逄此¶
　　地愴然傷懐作哭二子詩¶
憶從把抱三吳志念爾攀翻遠道來此後音塵一哭耳¶
<pb:KR4e0168_WYG_007-40b>¶
舊時風雨竟何哉江山秪掛南州劍天地空生諸葛才¶
檇李姑胥是永别暮雲隣篴動秋哀¶
　　李中丞邀遊南高峰與棠陵子同賦¶
南峰東下對扶桑海霧天風引望長此日登臨成勝㑹¶
眼中文物傍重陽避人鸛鶴遥相過近郭棕篁好自蒼¶
笑把荷衣接豸服狂夫談討只滄浪¶
　　夏朝覃山卽事二首¶
湖水淼淼横釣舟湖邊人家生事幽胡麻塞畦衆作動¶
<pb:KR4e0168_WYG_007-41a>¶
桑柘滿地春蚕收卑枝不肯受冠葢短草何妨彌阻修¶
吳儂禮數亦自好方巾野衣迎道周¶
　　其二¶
四月覃山茶樹香蹋歌採茶多女郎孤亭小池長杜若¶
斜川細雨飛鴛鴦島嶼歷歷渺雲水煙波茫茫連大荒¶
眼中春花復欲盡未得及春歸故鄉¶
　　答樗翁見懐次韻¶
上日南湖春草餘飛椷報我茂陵居秪益停雲承笑語¶
<pb:KR4e0168_WYG_007-41b>¶
還聞抱朴入空虚苦遭瘧鬼時相泥愁見鷗羣晩自如¶
世短途難身獨遠京華新訂絶交書¶
　　莆諸君子邀遊木蘭宿雲莊溪閣因餞余涌江把¶
　　袂而别悵然興懐¶
莆陽名士太古流愛余來並木蘭舟詩書禮樂話未了¶
琴瑟笙簧歌少休三秋問俗風塵切一路看山花鳥愁¶
此别應知各努力思君無那海東頭¶
　七言排律¶
<pb:KR4e0168_WYG_007-42a>¶
　　九日同劍川諸子登馬坑諸山望九峰道南祠記¶
　　事¶
南平縣北重陽至強起登髙風雨朝烏帽黄花修舊事¶
風流人物憶前朝東南形勝山川固閩粤衣冠氣象饒¶
千樹早霜寒自積一潭秋水澹相揺漢王爼豆還宫廟¶
劉守勛名已寂寥羣盗檄書隨處滿萬方兵甲幾時銷¶
年荒白晝三軍譟日遠黄堂五馬驕病後故人俱杳莫¶
幸然勝事不蕭條人兼鄴下何須避誼重淮南定見招¶
<pb:KR4e0168_WYG_007-42b>¶
青眼豈辭鸚鵡盞白袍更上木蘭橈四賢道近源流斷¶
䨇劍龍潜歲月遥桂樹叢生江草長不妨志士遁漁樵¶
　¶
　¶
　¶
　¶
　¶
　少谷集巻七¶
