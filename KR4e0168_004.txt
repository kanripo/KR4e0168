# -*- mode: mandoku-view; -*-
#+TITLE: 少谷集
#+DATE: 2015-08-25 00:23:38.376669
#+PROPERTY: ID KR4e0168
#+PROPERTY: BASEEDITION WYG    
#+PROPERTY: JUAN 卷四
<pb:KR4e0168_WYG_004-1a>¶
欽定四庫全書¶
　少谷集巻四¶
　　　　　　　　　　　　明　鄭善夫　撰¶
　五言律詩¶
　　發京邑迷路投宿黒庄¶
東省多年病南冠百念灰闗山一悵望天漢獨歸來行¶
野蒲稗晩過村笳皷哀迷途更幾許愁絶望鄉臺¶
　　夜入魯北鄙¶
<pb:KR4e0168_WYG_004-1b>¶
不見黄花面凄其白鴈前清渠接淮泗衰草入幽燕月¶
露猶團夜兵戎更積年歸途不可極賫夢歳寒天¶
　　放船¶
柂樓下急浪去險在毫端已識篙師巧方憂蜀道難此¶
溪防罔象何日避風湍頗羡𤣥真子清時把釣竿¶
　　泗上¶
總總衣冠地方冬生事繁牛羊散逈野煙火接長村薙¶
藿農人聚分瓜稚子喧如何惡官府鑿破此淳源¶
<pb:KR4e0168_WYG_004-2a>¶
　　對湖二首¶
㬒㬒𤣥陰日團團照水隈鯨波動霄漢鼉皷挾風雷地¶
盡青山杳天寒白鳥回輕帆未相失自此訪蓬萊¶
　　其二¶
逺水明如鏡平林渺欲迷天多足鴻鴈沙暖定鳬鷖秋¶
事闗身世湖聲避皷鼙老漁吾愧汝曼衍聽天倪¶
　　過彭城懷舊二首¶
自有干戈後年年向此過乾坤未解甲江海且增波拊¶
<pb:KR4e0168_WYG_004-2b>¶
劍心逾壯經時鬂易皤渭南無夢到終是卧煙蘿¶
　　其二¶
憶昔此避地諸君慰我多别來淹日月望爾邈山河灑¶
淚山陽笛闗心隴水歌猶聞殺長吏飄泊復如何¶
　　吕梁¶
蔥嶺崑崙外吕梁天地間淜騰終赴海咆吼欲頽山力¶
轉魚龍窟秋生虎豹闗平生歴險阻對此淚潸潸¶
　　悼劉宓¶
<pb:KR4e0168_WYG_004-3a>¶
宓也歸何處營魂不可招只疑天地濶竟作死生遥苦¶
海風濤壯炎方罔兩驕傷心卧佛寺秋雨自蘭苕¶
　　得思道消息二首¶
聞汝還家後逢時俶擾初艱難仍被冦墨絰却離居邊¶
徼猶多故山園未可鋤棠陵幸襄事亦得慰區區¶
　　其二¶
近逢黄吏部報爾在三衢志士傷泥滓南州困猰㺄時¶
危離索久歳晩帛書無却憶吳門約蕭條愧病夫¶
<pb:KR4e0168_WYG_004-3b>¶
　　聞開化用兵寄思道¶
舊是桃源地如何䘮亂滋荷殳連老少流血滿潢池蜀¶
道奔惟汝荆州仗有誰尊翁在垂白莫遣怨流離¶
　　牛首¶
牛首有佳致方冬亦自竒同雲封地軸積雪糝松枝谷¶
響傳鐘磬山昬泣罔魑慿髙俯王土何意有旌旗¶
　　臘¶
南州不待律臘後暖相催久客惜殘歳他時聞落梅家¶
<pb:KR4e0168_WYG_004-4a>¶
家斗酒㑹處處短笳哀却憶江西北漁樵戌未回¶
　　歸來¶
不作東曹屬歸來巾屨幽豈能効䑛痔聊且避犧牛玉¶
木深防病瓶罍未省憂此邦蝦菜賤家室暫淹留¶
　　進衣¶
何處避氷雪頻懷負日暄未衰筋力憊獨立布衣存列¶
子愁居鄭袁安早閉門粤南多爽氣歸去牧鷄豚¶
　　兵起¶
<pb:KR4e0168_WYG_004-4b>¶
自有西江亂流民起帯刀操差盡孺弱殺戮到耆髦敵¶
馘時猶獻軍需日更騷長纓未得請無計罷鞬櫜¶
　　錢塘¶
萬山赴海國衆水匯錢塘王氣千年歇湖聲八月長世¶
傳渾罔兩天巧亦荒唐稍待凉風發乘槎問彼蒼¶
　　即事¶
即事春相近回船日日操微陽留朔雪久旱失溪毛衢¶
府風煙改常山斥堠髙危途疲薾客汨汨向蓬蒿¶
<pb:KR4e0168_WYG_004-5a>¶
　　漫興¶
日月隨人事溪山共客情水清魚避影松靜鶴留聲枌¶
梓怡前輩文章達後生時聞扣牛角猶愧似要名¶
　　嚴州¶
小傳清江並孤城碧嶂防土宜多竹栢民業但耕桑稻¶
熟還官得山深伐木長經過數州郡淳朴見兹鄉¶
　　梨關¶
梨關不可上戰格屹雲端閩浙乾坤别風煙道路難隄¶
<pb:KR4e0168_WYG_004-5b>¶
防莫蹔廢戎馬未全安謾想先皇日車書達百蠻¶
　　送王參知赴闕¶
大參行赴闕興落富春前六月樓船雨千山傳馬煙白¶
雲留故國綵服媚南天知爾寧親後屏營金鑑篇¶
　　畫鷹¶
似欲飛騰起星眸勢可招平生酣白戰逺志碍青霄竹¶
兎何愁得林貙不敢驕無由配鸞鳳勿以比鴟梟¶
　　憶近夫¶
<pb:KR4e0168_WYG_004-6a>¶
吳門相失後書札各茫然巢父終東去劉郎重北遷雙¶
鳬赴魏闕獨鶴下青田未見風塵淨懷君涕淚邊¶
　　汨汨¶
汨汨傷秋鬂依依欲暮年釣磯滄海上布被白湖邊避¶
地親朋棄憂時夢寐牽無家杜陵老且結草堂縁¶
　　梧兒初學語¶
梧兒生六月孩笑識人情得汝愁俱破于人眼盡青蹔¶
時聞學語何日見趨庭爾祖能看我囘頭涕泗零¶
<pb:KR4e0168_WYG_004-6b>¶
　　伏雨¶
瀝瀝猶鳴旦凄凄欲作寒晩禾翻惡濕后土故長乾敝¶
屋久僵卧㐫年甘糲飱持觚向人世未得脱艱難¶
　　至日¶
至日風色好粤南霜信遥地卑饒瘴氣春近茁寒條汶¶
水昔獨往淮南誰見招林棲歳華晏難免鬂蕭蕭¶
　　冬日草堂小集¶
近郭風霜淺寒天草木稠敝廬元僻野髙馬漫淹留豈¶
<pb:KR4e0168_WYG_004-7a>¶
是草𤣥宅能廻訪雪舟生逢聖明世未敢杜交游¶
　　喜吾惟可訪少谷兼懷方令¶
舊國㝠心久良朋見靣初同為避地客獨叩草𤣥廬花¶
鳥三春暮乾坤百戰餘邇來方拙牧衰疾復何如¶
　　烏石惟可同遊¶
道山秀盤石春半更嬋媛海水雙江入巖花二月繁衰¶
容防草昧故老問桃源憐爾南遊思風煙數斷魂¶
　　寒食¶
<pb:KR4e0168_WYG_004-7b>¶
至後百五日堂齋風雨深越鄉寒作食溟海氣長陰身¶
事南陽役神京北望心采薪纒日月髮已不勝簪¶
　　早秋龍門舟中¶
艓子小於葉早秋江上行風波千古轉天地幾時平病¶
骨憐滄海凡才耻聖明不眠聞短吹故國亦飄零¶
　　宿象山西塢二首¶
亂木藏幽鳥清商集古城瞑煙分野意山鬼習人聲未¶
把桐川釣聊為頴水耕巖棲備寂寞儻得遇初平¶
<pb:KR4e0168_WYG_004-8a>¶
　　其二¶
秋雲不稱意膚寸每成霖漏日翻東壁隨風濕逺岑腰¶
鎌野外急燐火晩來深入夜增蕭索千林猿狖吟¶
　　寄潘逸老¶
東湖潘逸老守晦十餘年久病文園枕長貧杜曲田形¶
骸非故我天地有真詮願汝支離徳閒居讀内篇¶
　　海濵書所見¶
北里萬餘户漁樵更種田打魚乘水得伐木上山便禾¶
<pb:KR4e0168_WYG_004-8b>¶
黍棲南畆牛羊被逺阡生涯未為少何意盡顛連¶
　　卧病少谷山中¶
伏枕東山晩閉門黄葉幽竹書遺問歳蟬語易深秋散¶
地朋情見明時家食羞唯應習農圃草野得淹留¶
　　今夕¶
薊門城下月今夕定如何白骨凌沙礫黄塵控駱駝羽¶
書疲傳置邊馬失關河天子方宵旰孤臣淚已多¶
　　授衣¶
<pb:KR4e0168_WYG_004-9a>¶
秋草倐已歇鳴蛩欲近牀北風吹鬂髮九月進衣裳抱¶
病仍多事逃空未損光黒貂今久敝揺落歳寒妨¶
　　岊上送時行赴闕二首¶
王粲江湖興幡然為國謀故山隨意去殘照尚誰留身¶
事齊門怨天家漆室憂蕭條倍憐汝歳晩拂吳鈎¶
　　其二¶
念爾復赴闕迢迢思昔年雞盟盡豪杰天論老風煙病¶
向滄江卧書無白鴈傳平生鸚鵡賦萬一故人憐¶
<pb:KR4e0168_WYG_004-9b>¶
　　草堂¶
歳事日將晏草堂今茍完天風吟竹葉海月皓柴門藜¶
莧還髙志經綸有故園何能謝貧賤氛䘲在乾坤¶
　　寄林荆門¶
暮年滄洲客慟哭向窮途春草生歸思秋風慰病夫青¶
氊後命達白髪此身癯八月衡山去期君出五瀦¶
　　答安黄門¶
憐君下峽水寄我郢中吟白雪音調逺黄牛風浪深林¶
<pb:KR4e0168_WYG_004-10a>¶
丘心獨苦歳月病長侵膠漆知何地迢迢鴻鵠心¶
　　讀鸚鵡賦¶
讀罷鸚鵡賦吾憐禰正平識機寧入網逺害轉傷生名¶
在心形累時危鼎爼烹異時一掬泪灑向武昌城¶
　　江上别道宗兼懷何仲黙¶
却向江頭别潸然感物華林泉移歳月霄漢變雲霞伏¶
劍亦駭俗出門寧顧家寄言何水部遲爾折梅花¶
　　挽王生¶
<pb:KR4e0168_WYG_004-10b>¶
吾鄉論後進爾最擅詞塲十八人間世三千弟子行轅¶
駒未竟歩石火不餘光憶昔邢居實秋風太惋傷¶
　　送伍方伯入覲¶
尊翁吾從祖同第甲申年論世鯫生願通家令子賢春¶
風虚木榻王事重樓船命薄徐髙士栖栖不受憐¶
　　聞濤¶
漲海饒孤寐春山淹去歸魚龍永夜急波浪逺天違孤¶
志存舟楫清時卧釣磯塵機久已息何事白鷗飛¶
<pb:KR4e0168_WYG_004-11a>¶
　　中秋同髙宗吕傳木虛城東歩月有懷京華舊遊¶
朗月團秋社凉風薄歳寒故鄉誰獨健永夜此同看隣¶
篴傷今昔山杯盡肺肝長安舊朋侣搔首五雲端¶
　　南關¶
度隴心忽折殊方梅栁春兵戈近滿眼書劍老隨身世¶
有阮籍淚道應原憲貧愁聞更選士東土已風塵¶
　　金山紀遊二首¶
雙眼無空濶長江㑹百靈吳門對海定淮樹貼天青鐘¶
<pb:KR4e0168_WYG_004-11b>¶
動黿鼉窟雲生鸛鶴庭中流有孤志皷枻下滄溟¶
　　其二¶
&KR0008;&KR0008;中泠水東遊與散愁樓臺通海霧歳月送江流好¶
事憐司馬逃空想惠休獻花縁尚淺心折過揚州¶
　　不寐¶
客思苦不寐驚心豺虎喧羽書秋後㨗鬼哭夜深魂歳¶
月消殘燹風煙失故園彭城有弟妹絺綌念温存¶
　　阻濟上¶
<pb:KR4e0168_WYG_004-12a>¶
叔伯何多日闗山烽火明病妨風土惡身與歳時征喪¶
亂懷先帝艱危有我生向來劉越石意氣不能平¶
　　懷金山¶
我愛金山寺洪波萬頃開乾坤留柱石滄海失蓬萊曝¶
日黿鼉出摶風鸛鶴廻中泠洗心處極目意悠哉¶
　　此夕¶
時危長伏枕月好自臨關斥堠連吳越煙塵犯海山民¶
窮久欲亂師老未成班此夕姑蘇酒酣歌不破顔¶
<pb:KR4e0168_WYG_004-12b>¶
　　雙鴈¶
雙鴈為人得堦前相向鳴已辭關塞逺猶帯網羅驚宦¶
情一片影客淚五更聲側目窺秋隼風煙異性情¶
　　對雪答太白山人¶
天地忽改色六花風亂投翛然翠袖薄加我草堂幽照¶
水梅自媚閉門君不憂𤣥機正無極將汝醉鄉遊¶
　　歳暮哭近夫二首¶
南國青𤨏闥東山白板扉三年不相見兩地思依依遂¶
<pb:KR4e0168_WYG_004-13a>¶
有幽明隔誰云夭夀㣲江東送望眼空復暮雲飛¶
　　其二¶
寧知是永别七月有書來即死還憂國皇天亦妬才世¶
衰元氣散君逝玉山頺滄海垂綸客㝠心若死灰¶
　　海門¶
落日綿亭嶺茫茫何所之山川淪沆漭天地撤藩籬脱¶
屣未相失放瓢聊自怡扶桑弱水外東望拂虹蜺¶
　　將至鯉湖道上¶
<pb:KR4e0168_WYG_004-13b>¶
瑶宇青峰頂芒鞋白鳥邊風泉轟九鯉雲木薄諸天尚¶
子終當去龎公最可憐𤣥房今夕裏謦咳接羣仙¶
　　鯉湖三首¶
到此意了了春湖接未妨薄雲長戀洞名草不辭香月¶
色寒侵閣灘聲夜近牀神仙真可學吾即傲陶唐¶
　　其二¶
鐵嶂垂天塹石門修水關古松蟠極地小鳥立驚湍玉¶
笛何由聽真乘未即安芝田㑹心處漫憶紫金丹¶
<pb:KR4e0168_WYG_004-14a>¶
　　其三¶
何處遁天弢煙霄首獨搔山川進奇崛天地入蕭騷病¶
骨憐芳草煩心愧白袍東隅紫氣盛偏薄上仙曹¶
　　春日經白沙王氏庄¶
王子躬耕處柴門碧樹團雲松飛鸛鶴風澗引波瀾父¶
老壺觴得兒童禮數寛西坡水麥熟麋鹿下安安¶
　　寄王時行僉憲二首¶
隱約王僉憲為官近越州久無烽火警能把甲兵休清¶
<pb:KR4e0168_WYG_004-14b>¶
逺神仙所君王錫宴遊時平占福地不用覔丹丘¶
　　其二¶
囊山分手去正值暮春時蒲栁看衰䬃風塵且别離嶺¶
南人事少海上鴈書遲炎瘴還消息無勞罷酒巵¶
　　寄充之華亭¶
鼇峰衰病至歳月莽蹉跎不識松江曲鱸&KR1052;意若何朋¶
情音問濶師道課程多預報經過日秋風偃敗荷¶
　　寄鄭方伯山齊¶
<pb:KR4e0168_WYG_004-15a>¶
昔日莆陽役春山共採芝鄭䖍猶逐客賈傅自明時潦¶
倒鶯花切提携酒饌隨難忘何氏宅汎愛木蘭陂¶
　　聞汀漳罷兵二首¶
整整汀漳戍羣兇復聽招頻聞洗兵馬不見返漁樵猰¶
㺄終難狎貔貅漫獨驕皇情近憂豁氛䘲若為銷¶
　　其二¶
羽書傳上國牙帳擁諸侯别峒分戎馬前鋒失火牛果¶
誰知要害漫爾歴春秋只道書生策能分主上憂¶
<pb:KR4e0168_WYG_004-15b>¶
　　同林九髙二傅二施二避暑越王城樓¶
長夏升炎䓇髙城遁鬱蒸河隍虛雉堞雲日造松陵不¶
去稽康達同遊賈島能愧無隣舍酒率爾集良朋¶
　　見二毛¶
去國星霜變違時老憊成荒迷一身在汨没二毛生世¶
短思飛舄途窮乞歩兵昬塵干氣象溝壑未忘情¶
　　將别¶
多事晉安郡浮生未息機草堂存下着花徑罷初衣江¶
<pb:KR4e0168_WYG_004-16a>¶
海形容在君王夢寐稀隆中棄汝去勛業願無違¶
　　白袍¶
白袍存皎潔傍爾竹林人安得緑玉杖長隨烏角巾莊¶
生書是憤阮瑀行能純易俗吾奚敢將無養道真¶
　　夜熱次林九二首¶
中宵猶酷熱初伏未秋風汲井分寒水休燈散羽蟲宦¶
情深自損肺氣更相攻象魏天蕭爽衣冠日㑹同¶
　　其二¶
<pb:KR4e0168_WYG_004-16b>¶
雷霆慳小雨巖谷斷㣲風北雪陰山裏南州大火中迎¶
秋草木異愛月女兒同内熱兼多病賡歌愧未工¶
　　丹青閣¶
建州丹青閣清切建城西雲棧浮髙壁風松出逶溪水¶
枯沙漠漠秋晏樹凄凄多壘關山裏銷憂聊杖藜¶
　　登建州浮屠訪僧道林¶
浮屠秋獨立千里見氛祲水閣風長盛山城日易陰赤¶
霞留鶴晩黄葉住僧深世事宜髙卧空慙支遁林¶
<pb:KR4e0168_WYG_004-17a>¶
　　再遊陶園¶
太僕遺榮在黄華晩見招鑿池旋日月洗竹直雲霄賔¶
客時能至園林跡許遥髙秋花雜沓勝地不蕭條¶
　　暮秋¶
旅情秋又暮長路更旌旗王氣平三極兵塵黯四夷拙¶
慙名已晩病恐志將衰許國微軀在崎危善自持¶
　　鴻鴈¶
稻粱荒歳月鴻鴈散江湖避地風霜切防身機辟俱不¶
<pb:KR4e0168_WYG_004-17b>¶
愁天曠絶長恐事榮枯二月陰山暖歸心慰逺途¶
　　北征¶
五年歸少谷萬里赴燕臺戀闕鬂毛改感時鴻鴈來魚¶
龍已寂寞江漢尚喧豗逺愧青蓮士君王愛爾才¶
　　章灘¶
九月章灘水危於灧澦堆黄郎習波浪白日犯風雷鳥¶
獸曾何有蛟龍或上來畏途荆棘暗此地石門開¶
　　憶四弟二首¶
<pb:KR4e0168_WYG_004-18a>¶
出門憂汝病清淚至今垂鴻鴈莽相失脊令空爾思未¶
依南郭隱真怪北山移夜雨燈明裏商歌一拊髀¶
　　其二¶
駑馬心猶壯龍駒産不虛吾衰今更去汝病近何如烽¶
火淹魚素關山沓羽書横門思一出此意幾躊躇¶
　　崙溪對芙蓉懷林九王七¶
脉脉崙溪雨芙蓉傲逺天時危花爛熳歳晩葉逡廵對¶
影㑹相憶看他亦自憐秋容長不滅吾欲贈佳人¶
<pb:KR4e0168_WYG_004-18b>¶
　　寄宗吕¶
髙適不早達才多數亦奇名應造化忌狂與世人疑妻¶
子已同志簞瓢長自怡箕山好風月將汝結茅茨¶
　　寄林惟大¶
不了林和靖遐心駐薜蘿星文天上有書法世間多獨¶
鶴聞清夜踈梅渡暗波滄灣餘故宅猿鳥近如何¶
　　憶道夫¶
玉山建亥月漫憶十年前舊驛同吟雪諸君盡着鞭客¶
<pb:KR4e0168_WYG_004-19a>¶
途猶戰伐南楚自風煙異域懷知已沈淪爾最賢¶
　　寄木虛¶
吾弟知名早鋒稜不可當交情有端復文體下齊梁霜¶
驥時猶蹶風鷹勢必揚嵩山讀書處煙雨壓茅堂¶
　　雨後陪周用賔杖策尋天目祖花¶
風雨於潛道藤蘿古殿陰祖花傳近代瑶草寄遐心應¶
世吾能賦探𤣥女獨深形骸百鍊晩未免二毛侵¶
　　山中對孫太初食黄精¶
<pb:KR4e0168_WYG_004-19b>¶
山中黄精熟作意向山人製法隨蒸曝靈根集鬼神腹¶
心吾尚病服食爾能純有客乘雲氣三尸不累身¶
　　十一月朔日登西天目看髙峰中峰二神僧祖塔¶
　　因晀千丈巖尋雷起處折古松枝扣巨石長嘯天¶
　　風蓬蓬從谷底起偃仆草木投宿張公洞枕上漫¶
　　爾成詩¶
汨汨衰雙鬂迢迢向兩峰一塵消未了萬劫入無窮昧¶
谷蛟龍雨𤣥㝠草木風自慙増上慢吁駭問崆峒¶
<pb:KR4e0168_WYG_004-20a>¶
　　歳暮尋天台山水¶
桃源未可極天台煙霧深行歌白雪調坐見赤霞心草¶
次千峰㑹鴻䝉萬壑陰藏身一大事聊觀世人音¶
　　台州觀海二首¶
獨客長途破孤城幽思多入山忘日月觀海失江河萬¶
事只垂釣故園未偃戈平生挾弧矢流落意如何¶
　　其二¶
迷陽不自覺春逺此登樓落日鯤鵬運一桴天地浮白¶
<pb:KR4e0168_WYG_004-20b>¶
波心不變青鳥信何由八駿浮雲裏平居端百憂¶
　　鴈宕讀壁間詩侯希召云此陳準卿之作也昔與¶
　　準卿為月夜遊仰觀天柱諸峰岌岌如墜發狂大¶
　　呌自以為奇觀今兹已矣相顧欷歔賦此酹之¶
鴈蕩清猨夜黯然讀爾詩斯人竟短折吾道日支離二¶
谷看秋月孤峰落酒巵細繙嘉樹傳灑泣向臨菑¶
　　觀鴈宕龍湫¶
瀑布飛不徹大聲空谷哀青山下河漢白日莽風雷潭¶
<pb:KR4e0168_WYG_004-21a>¶
穩蛟龍定歳深鴻鴈來方巖倚天畔吾志在崔嵬¶
　　潘令席上作軍中樂¶
張筵潘岳縣笳皷競黄昬楊栁生南國風雲動塞垣揮¶
戈情可念擊楫氣猶存漢主白登道甘心出玉門¶
　　贈顧華玉太守¶
客有飄飄者朅來湖海遊雲端尋鴈蕩雪裏過台州白¶
業藏賢達浮槎近女牛豐干漫饒舌太守是閭丘¶
　　郡齋燕集答華玊二首¶
<pb:KR4e0168_WYG_004-21b>¶
赤城天欲雪歳暮客邊心君子風騷逺良宵尊爼深旅¶
懷新浩蕩時事向蕭森作意依劉表移家近漢陰¶
　　其二¶
梁園初授簡越客罷鳴琴節序梅花及江湖鴻鴈深雪¶
歌難却和醴酒若為斟何限山陰興幽居獨許尋¶
　　春日發赤城¶
碧海春信至赤城愁思深雪晴千澗疾日落萬方陰畢¶
歳皆行役凡軀故滯滛西歸負良友忽爾長蓬心¶
<pb:KR4e0168_WYG_004-22a>¶
　　浙江别王崇賢¶
避亂安平鎮逢君永夜船何堪萍水跡直落浙江邊天¶
子今廵幸崆峒積歳年憂心正如搗况聽卜居篇¶
　　江上贈汝厲侍御之荆湖¶
浙水重逢地閩州舊話稠雷霆喧獨夜風雨動三秋騏¶
驥行堪見鷹鸇擊更優他時有諫草知上岳陽樓¶
　　登太山日觀峰¶
東岳乾坤定黄河一縷分日排瀛海浪天入薊門雲魯¶
<pb:KR4e0168_WYG_004-22b>¶
道傷吾志秦碑自夕曛未堪疏逺目萬里正䘲氛¶
　　遣愁¶
問途青草坂捩柂白榆林暑雨東方急河泥五月深低¶
回長棄馬淹泊未棲禽商調何悲切從誰覔賞音¶
　　北風¶
北風天際下舟楫夜相聞白草懸邉月黄沙長塞雲鸞¶
旂猶小隊虎旅盡髙勛崖崿暌乖久人今已勒文¶
　　隱憂¶
<pb:KR4e0168_WYG_004-23a>¶
四海俱疲敝中原且力支路難惟蹭蹬心苦有棲遲草¶
澤龍初鬭天山矢更遺無由濟社稷哽咽送年衰¶
　　出門¶
去國淹年歳出門仍糺紛未回塞翁馬空有野人芹山¶
海隨黄纛風雲駐五軍逺慙東方朔談笑諍明君¶
　　滄洲夏夕¶
失意對蒲栁滄洲昨夜風野雲依暮笛客况近秋空司¶
馬多年病虞卿薄暮窮此生隨造物行止合飄蓬¶
<pb:KR4e0168_WYG_004-23b>¶
　　對月懷閩中諸子¶
潞河今夜月却望晉安城少谷堂猶在東峰花正明旅¶
愁存世故鄉夢逐人情展轉懷諸子風沙吾獨行¶
　　大田篇二首¶
内使調鷹犬呼聲動逺陲萬方多事後千騎大田時關¶
塞囘金氣旌麾把健兒璜溪垂釣者能載副車來¶
　　其二¶
禁直三千士長搴鎮國旗甲戈迷塞月繒帛款邊師大¶
<pb:KR4e0168_WYG_004-24a>¶
禮初囘蹕春原更打圍後車載光寵不數漢昭儀¶
　　夢惟可為余作山中草堂¶
天末夢君子山中營我廬江湖無利渉家室且安居梅¶
福機事早鄭䖍生計疎京塵今始便騎馬亦樵漁¶
　　秋晩直南省二首¶
南宫秋晩直更皷不勝&KR0714;鴻鴈夜仍度風霜天正寒宫¶
車延北望越客滯南冠三輔烽煙裏聞鷄未敢安¶
　　其二¶
<pb:KR4e0168_WYG_004-24b>¶
清宵夢不徹鴉啼深樹間要荒同漢月陵寢在燕山青¶
草乘時長黄斿何日還因風候邊使咫尺見天顔¶
　　送汪希㑹還武昌題得彭蠡¶
彭蠡何時定康郎水尚多魚龍冬不蟄日月歲相摩楚¶
客思芳草江城未凱歌星檣候風色安穩犯鯨波¶
　　黄巖黄宗賢為余築室羽山招與共棲未果守官¶
　　鬱鬱輙有東路之思奈故鄉多難欲歸不可行當¶
　　赴其招矣記興二首¶
<pb:KR4e0168_WYG_004-25a>¶
不分委溝壑上林安一枝官隨年少後拙負故人知彛¶
鼎終難就簞瓢定不辭故園方苦亂去採羽山芝¶
　　其二¶
萬事無何有風雲信所為此生依鮑叔何處覔鍾期騕¶
&KR1153;懷長路芙蓉惜後時嗣宗元玩世不恨歩兵遲¶
　　答孫太初¶
平生孫處士雲水誼難忘遁世思公輩卜居真此鄉名¶
髙多寂寞道在亦翺翔徐福終入海蓬萊意甚長¶
<pb:KR4e0168_WYG_004-25b>¶
　　答林徳敷¶
曼倩淹平世揚雲困太𤣥此生元濩落夫子最相憐跡¶
逐捐金市心卑扣角篇鯢桓去不逺脱屣歳寒天¶
　　月下聽王稚欽彈琴¶
昭文皷緑綺六氣指間流王子梅花思飄飄下隴頭月¶
華終勝雪商意自成秋今夕西方夢佳人不散憂¶
　　送陳生赴韶州戎幕三首¶
閩海三山下韶州五嶺南東風鷁首去長路馬蹄諳蠻¶
<pb:KR4e0168_WYG_004-26a>¶
井歌堪聽軍門劍可談丹砂真易得吾欲解朝簮¶
　　其二¶
月下棲烏樹天邊過鴈羣生涯隨逆旅幽獨倍憐君百¶
粤兹多難今時未尚文南遊得蠻府愁殺郝叅軍¶
　　其三¶
已息河間轡仍麾嶺外旌艱危一命寄牢落二毛生銅¶
柱時存漢烏蠻歳厲兵慿將攻守策忼慨説花卿¶
　　讀魏鈺詩¶
<pb:KR4e0168_WYG_004-26b>¶
魏鈺新聲出篇篇有古風夜珠光照乘天馬勢行空邑¶
宰深相識經生本自窮昆城依隱地秪憶鹿皮翁¶
　　邊將¶
十月黄沙動陰山白雪髙邊兵慿剽殺漢馬辟雄豪王¶
道須無外天戈自有操莫令耕稼地歳歳泣弓刀¶
　　弔劉蕡祠¶
自昔悲歌地劉生有墓祠秪餘經世志况值諱言時去¶
國英雄盡還山事業遲黄金舊堂北搔首動遐思¶
<pb:KR4e0168_WYG_004-27a>¶
　　寄徐可大黄門¶
往年遊白下汎愛有徐卿令弟今相問憐君久振纓歳¶
星還自照諌草未全行謝傅東山卧秋風社稷情¶
　　寄汪令希舜¶
彭門當太白劍閣帯青城此地神仙窟春風枳棘情桃¶
花栽欲遍蜀道去還平知爾丹成日雙鳬凌紫清¶
　　送人遊衡山¶
衡山開漢沔髙者祝融峯羡爾為官地看雲長道容齋¶
<pb:KR4e0168_WYG_004-27b>¶
居夢波浪冬日見魚龍定有㝠棲客巢君紫蓋松¶
　　送龍相赴榮府¶
去為朱履客瀟灑向王門君有神仙質官曹入故園乘¶
風帝子閣種术武陵源莫弔長沙傅荆蠻處處猨¶
　　白鶴¶
廣野聲仍度華軒意不忘只疑霄漢逺其奈網羅長宿¶
處隨鴛鷺鳴時學鳯凰終當蓬闕去天路永翺翔¶
　　冬夜過王稚欽¶
<pb:KR4e0168_WYG_004-28a>¶
禁木棲烏盡城樓戍皷催瞑移中散駕時接仲宣才道¶
術吾全未詞塲力擬廻清風廣陵散愛爾數能來¶
　　贈宋鴻¶
憐君羽翼晩矯矯若驚鴻夜躡燕山雪春生楚澤風霄¶
漢去不極稻粱行當逢遐方倦飛鳥猶自觸樊籠¶
　　題夏仲昭畫竹¶
蒼梧春欲至翠篁風雨深雲梢灑不亂流影下湘陰杳¶
矣虞妃淚悠哉君子心鳯凰去已久對爾想遺音¶
<pb:KR4e0168_WYG_004-28b>¶
　　人日得諸友書六首¶
歳晩通明閣登臨念我深故山歸未得叢桂蔚森森人¶
日雙魚信逺天黄鳥音如何莊舄貴翻動越鄉吟¶
　　其二¶
聞爾浮南海鯨波隔歳囘翻將謝傅興轉作歩兵哀地¶
到朱方盡舟從日下來交州拾薏苡誰識葛仙才¶
　　其三¶
吾愛方山老巖崖湛世情成都賣卜久不道是君平文¶
<pb:KR4e0168_WYG_004-29a>¶
陋齊梁體音收正始名赤霄天驥歩他日與横行¶
　　其四¶
女方尋九鯉余苦憶丹丘蓂莢生無盡璚花采末由兎¶
園枚叔侍牛渚客星浮杳杳孤槎外相思天漢流¶
　　其五¶
不跨山公馬春今薛老峰前時紫芝曲尚繞白雲中霄¶
漢慙棲棘泥沙想蟄龍明朝解組去共醉薜蘿叢¶
　　其六¶
<pb:KR4e0168_WYG_004-29b>¶
爾同鄴下士染翰擅詞塲余豈東方朔猶含漢署香放¶
身滄海上得句白蓮塘遲暮思君子春來數鴈行¶
　　送人遊鄴下¶
鄴城魏七子文藻亦吾師四牡君今去風流端在兹荒¶
蕪銅雀榭寂寞武安祠獨有韓陵石黄沙歳嵗吹¶
　　部直¶
春懷耿不寐悵望宛京天鶴到中宵唳星分萬井懸燕¶
雲時少耗郊禘日虚傳常想南昌尉先存諫諍箋¶
<pb:KR4e0168_WYG_004-30a>¶
　　送張汝州¶
汝水元依洛嵩山直配天今君簿領去兼結水山縁世¶
路黄塵裏官曹紫邏邊誰能廢組綬跨鶴去翩翩¶
　　聞道¶
聞道漢天子身封鎮國公家初營上谷臣得賀離宫鐵¶
劵傳何急將軍氣盡雄郊牛凡五卜車駕想河東¶
　　送陳思獻赴金陵¶
昔慕蔡夫子今知陳使君深居避矰弋用志到羲文却¶
<pb:KR4e0168_WYG_004-30b>¶
向金臺别翻將寶劍分秣陵依隱地養拙幸相聞¶
　　河隴¶
河隴時多事兵車歳幾奔猶聞遣太僕長計向軍門羌¶
羯方酣戰驊騮盡不存西歸報天子已到渥洼源¶
　　西山雜詩三首¶
春盡一到此散愁幽意繁西湖草已緑南國桂應蕃宫¶
殿浮今日山河控北門時艱羡飛錫來往給孤園¶
　　其二¶
<pb:KR4e0168_WYG_004-31a>¶
昔日西湖釣宣皇遊幸來至今鮫室裏彷彿錦雲開歳¶
月芙蓉殿關山龍虎臺東廵志更逺誰挽八鸞囘¶
　　其三¶
西山五百寺多傍北邙岑土木春巖盡樓臺海霧深僧¶
皆傳玉食地更壘黄金縱目翻愁極長安歳歳陰¶
　　送洪南安¶
平生洪大理樸直古人心執法漢庭上春風吹六陰一¶
麾横浦去相失庾山深他日逢梅使聽歌行路吟¶
<pb:KR4e0168_WYG_004-31b>¶
　　伍中丞擬歸田索題¶
伍公江海思魚鳥久相安擬逐鴟夷去翻憐銕豸冠蘿¶
雲藥圃細竹月錦堂寒矍鑠風塵裏憂時且㨿鞍¶
　　周公器𢎞治初為慶符令賦詩追憶之¶
周君為邑日江漢盡桑麻帝力誰知識長安無狹斜但¶
將九溪水頻灌慶符花遥想彈琴處南風吹未涯¶
　　余侍御珊喜湖¶
柱史湖邊宅柴扉開皖峰晴天廻鸛鶴暮水逈魚龍芰¶
<pb:KR4e0168_WYG_004-32a>¶
服身偏穩漁竿意可慵眼中秋浩蕩為爾咏芙蓉¶
　　西山雜詩¶
落日春湖上煙波正渺茫衣冠非敢倚魚鳥坐相忘痛¶
飲還山簡招擕有葛疆濯纓計未得意氣總滄浪¶
　¶
　¶
　¶
　¶
<pb:KR4e0168_WYG_004-32b>¶
　¶
　¶
　¶
　¶
　¶
　¶
　¶
　少谷集巻四¶
